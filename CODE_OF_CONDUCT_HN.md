<!-- 
Copyright (c) 2020 Kaamiki Development Team. All rights reserved.

Licensed under the Apache License, Version 2.0 (the "License");
you may not use this file except in compliance with the License.
You may obtain a copy of the License at

    http://www.apache.org/licenses/LICENSE-2.0

Unless required by applicable law or agreed to in writing, software
distributed under the License is distributed on an "AS IS" BASIS,
WITHOUT WARRANTIES OR CONDITIONS OF ANY KIND, either express or implied.
See the License for the specific language governing permissions and
limitations under the License.

Author(s):
    kwattorama <61426179+kwattorama@users.noreply.github.com>
    xames3 <44119552+xames3@users.noreply.github.com>
    
-->

<!-- markdownlint-disable MD033 MD041 -->
![Code of Conduct](https://github.com/xames3/kaamiki/blob/assets/elements/img/code-of-conduct-banner.png?raw=true)
<h1><p align="center">हमारी आचार संहिता</p></h1>

हम चाहते हैं कि हर कोई एक ऐसे पारिस्थितिकी तंत्र में प्रगति करे, जो डेवलपर्स और उपयोगकर्ताओं को समान रूप से उनके आत्म-विकास और प्रभावी सहयोग को प्रोत्साहित करते हुए अपनी क्षमता तक पहुंचने का अधिकार देता है। संक्षेप में, एक स्थान जो सभी के लिए सुरक्षित है। एक ऐसा प्रकल्प जो इस प्रक्रिया में भाग लेने वाले सभी को लाभान्वित करेगा। ऐसा स्थान जो प्रोग्रामिंग की दुनिया में नए डेवलपर्स को सीखने और आगे बढ़ने के लिए प्रोत्साहित करता है।

ऐसी जगह बनाने के प्रयास में, हम अपनी आचार संहिता का निर्माण कर रहे हैं।<br>हम इस कोड को इसलिए नही प्रकाशित कर रहे हैं क्योंकि हम अनुचित व्यवहार से डरते हैं, बल्कि इसलिए क्योंकि हम हमारी टीम के असाधारण सम्मान और मूल्यों की सराहना करते हैं और उनको प्यार करते हैं एवं हर योगदानकर्ता से ठीक ऐसी अपेक्षा रखते हैं। चर्चा और सहयोग के माध्यम से हम आगे बढ़ते हैं, और विकास के माध्यम से हम उन्नत होते हैं।

हम उन तरीकों से कार्य करने और सहभागिता करने की प्रतिज्ञा करते हैं जो सभी के लिए एक खुले, स्वागतयोग्य, विविध, समावेशी, उत्पीड़न-मुक्त और स्वस्थ वातावरण के निर्माण में योगदान करे, इसमे सहभागी होने वाले लोगों के अनुभव और उनके शिक्षा के स्तर पर ध्यान दिये बिना।

समूह  के सदस्यों, योगदानकर्ताओं और इस परियोजना के अनुरक्षकों के रूप में, हम आभारी और प्रतिबद्ध हैं उन सभी लोगों का सम्मान करने के लिए  जो मुद्दों की रिपोर्टिंग, फीचर अनुरोधों को पोस्ट करने, दस्तावेज अपडेट करने, पुल रिक्वेस्ट या पैच सबमिट करने और अन्य गतिविधियों के माध्यम से समुदाय में भाग लेते हैं।

## हमारे मानक

- हम सभी को भागीदारी के लिए प्रोत्साहित करते हैं और सभी का स्वागत करते हैं। हम एक ऐसा समूह  होने के लिए प्रतिबद्ध हैं, जिसमें हर किसी को जुड़ना अच्छा लगता है।

- हम पूर्ण हृदय से **[वसुधैव कुटुम्बकम](https://www.speakingtree.in/blog/vasudhaiva-kutumbakam-meaning)** (संपूर्ण विश्व एक परिवार है) की अवधारणा में विश्वास करते हैं। हालाँकि हम सभी को संतुष्ट करने में सक्षम नहीं हो सकते हैं, हम हमेशा सभी के साथ अच्छा व्यवहार करेंगे।

- हमारे समूह  के लिए सकारात्मक वातावरण में योगदान देने वाले अपेक्षित व्यवहार में शामिल हैं:

  - स्पष्ट रूप से बताएं कि आप क्या कहना चाहते हैं, अगर कोई आपकी बातचीत को नहीं समझ सकता है, तो प्रथमाक्षरी शब्दों और विशिष्ट शब्दावली से बचें। समावेशी बनें।

  - जिज्ञासु बनो। कोई भी सर्वज्ञ नहीं है! प्रश्न जल्दी पूछने से बाद में आनेवाली कई समस्याओं से बचा जाता सकता है , इसलिए प्रश्नों को प्रोत्साहित किया जाता है। जिन लोगों से प्रश्न पूछा जाता है, उन्हें कामिकी को बेहतर बनाने के हमारे साझा लक्ष्य के संदर्भ में संवेदनशील और मददगार होते हुए प्रश्नो का समाधान करना चाहिए।

  - सिर्फ मांग करने पर ही अपने सहयोगियों का समर्थन न करें, बल्कि सक्रिय रहें। यदि आप जानते हैं कि टीम का कोई सदस्य किसी समस्या से जूझ रहा है या उसे सहायता की आवश्यकता है, तो अपनी सहायता की पेशकश करें। सावधान रहें कि बहुत ज्यादा संरक्षण या अनादर न हो। जब कोई आपसे सहायता मांगता है तो, स्वयं को उसकी स्थिति में रखकर उसे खुले विचारों के साथ सुनें। यदि आपके पास समय सीमा के कारण समय नहीं है, तो उस व्यक्ति को खुलकर बताएं कि कब आपके पास समय है अथवा उसे टीम उस सदस्य के पास परामर्श के लिए भेजे जो संबन्धित विषय से परिचित हो।
  
  - जल्दी प्रतिक्रिया प्राप्त करने के लिए जल्दी से अपनी अंतर्दृष्टि साझा करें। सिर्फ प्रतिक्रिया के लिए मत पूछो, लेकिन यह टीम को भी वापस दे। आपकी प्रतिक्रिया व्यक्तिगत वरीयताओं के बजाय मैत्रीपूर्ण, सम्मानजनक, स्पष्ट, रचनात्मक और लक्ष्य और मूल्यों पर केंद्रित होनी चाहिए।

  - अन्य लोगों के प्रति सहानुभूति और दयालूता का प्रदर्शन करना। सभी प्रकार के संचार में विनम्र और मैत्रीपूर्ण रहें। गलतफहमी से बचने के लिए व्यंग्य से बचें या स्पष्ट रूप से अपने कथन में #sarasm का हैशटैग जोड़ें। यदि आवश्यक हो तो संचार के लिखित रूप में गलत सूचना से बचने के लिए Emojis या GIFs का उपयोग करें, लेकिन सचेत और संयत रूप से उनका उपयोग करें।

  - अलग-अलग राय, दृष्टिकोण और अनुभवों के प्रति सम्मानजनक होना

  - जिम्मेदारी स्वीकार करना और हमारी गलतियों से प्रभावित लोगों से माफी मांगना, और अनुभव से सीखना

  - आदरपूर्वक स्थान छोड़ें। हर प्रोजेक्ट/टीम के सदस्य आते और जाते हैं। जब कोई व्यक्ति परियोजना से निकलता है या छूटता है, तो उन्हें लोगों को बताना चाहिए कि वे छोड़ रहे हैं और यह सुनिश्चित करने के लिए उचित कदम उठाएँ कि अन्य कोई उनके काम को आगे ले जा सके जहां उन्होंने छोड़ा था। ऐसा करने में, उन्हें उन लोगों का सम्मान करना चाहिए जो परियोजना में भाग लेना जारी रखते हैं और परियोजना के लक्ष्यों या उपलब्धियों को गलत तरीके से पेश नहीं करना चाहिए। इसी तरह, समुदाय के सदस्यों को परियोजना छोड़नेवाले व्यक्ति के निर्णय का सम्मान करना चाहिए।

- अस्वीकार्य व्यवहार में शामिल हैं:

  - यदि कोई टीम सदस्य अभी तक किसी विषय, उपकरण, किसी व्यक्ति या प्रक्रिया से परिचित नहीं है, तो आश्चर्यचकित न हों। "**मुझे नहीं पता**" या "**मुझे समझ नहीं आया**" कहना बिल्कुल ठीक है।

  - यौन भाषा या प्रदर्शन का उपयोग, और किसी भी तरह का यौन उत्पीड़न या अवांछनीय यौन प्रस्ताव/पहल

  - ट्रोलिंग, अपमानजनक या अनादरसूचक टिप्पणी, और व्यक्तिगत या राजनीतिक हमले

  - सार्वजनिक या निजी उत्पीड़न

  - स्पष्ट अनुमति के बिना दूसरों की निजी जानकारी, जैसे कि एक भौतिक या ईमेल पता प्रकाशित करना

  - अन्य आचरण जो एक व्यवसायिक परिवेश  में उचित रूप से अनुचित माना जा सकता है

  - कृपया, यह भी ध्यान रखें कि विभिन्न लोग अस्वीकार्य व्यवहार को अलग तरह से समझते हैं।

## क्षेत्र

- हम मानते हैं कि भविष्य में कोई विचलन होने पर हमारे मूल्यों और जिम्मेदारियों का आपसी जोड़-तोड़ हमें एक स्पष्ट दिशा देता है। हम सभी इस आचार संहिता को लागू करने और जैसे-जैसे हमारी टीम और योगदानकर्ता बढ़ते हैं;
 इसे विकसित करने के लिए प्रतिबद्ध हैं, 
- आचार संहिता टीम के संचार/संपर्क और काम-काज पर विशेष रूप से लागू होती है, जिसमें कामिकी द्वारा होस्ट / संचालित सभी इवेंट्स, चैट और वीडियो कॉन्फ्रेंस, सोशल मीडिया कम्युनिकेशन, पुल रिक्वेस्ट फीडबैक, ओपन सोर्स प्रोजेक्ट्स में भागीदारी, हमारी टीम के साथ संचार और सम्मेलन शामिल हैं या ऐसा कार्यक्षेत्र/मंच  जहाँ हम कामिकी का प्रतिनिधित्व करते हैं, चाहे वह ऑफ़लाइन हो या ऑनलाइन।

## संघर्ष समाधान

संघर्ष किसी भी रूप में हो सकता है, किसी को चोट पहुंचाने वाली और कठोर भाषा का उपयोग करने से लेकर गंभीर मामलों तक जैसे हिंसा और इन दो उदाहरणो के बीच के सारे मामले।

क्रोध में की गयी प्रतिक्रियाएं मान्य हैं, लेकिन अपमानजनक भाषा और प्रतिशोधी कार्य विषाक्त हैं। जब कुछ ऐसा होता है जिससे आपको ठेस लगती है, तो दृढ़ता के साथ स्थिति को संभालें, लेकिन सम्मानजनक रहें। यथोचित तीव्र  गंभीरता के साथ, अपराधी को स्वयं को समझाने का अवसर देने की कोशिश करें, और संभवतः समस्या को ठीक करें।

जिससे आपका विरोध/संघर्ष हैं उसे सीधे तौर वास्तविक माध्यम का उपयोग करते हुए कथित संघर्ष को संबोधित करें। यदि यह विफल रहता है, तो एक तृतीय पक्ष (जैसे एक पारस्परिक मित्र) कि सहायता लें । यदि आप अभी भी संघर्ष को हल करने में असमर्थ हैं, और आप मानते हैं कि यह उत्पीड़न या आचार संहिता का गंभीर उल्लंघन है, तो इसकी रिपोर्ट करें।

## उल्लंघन रिपोर्टिंग

- यदि आप इस आचार संहिता के किसी भी उल्लंघन के अधीन हैं, या गवाह हैं, तो कृपया हमें  <xames3.kaamiki@gmail.com> पर ईमेल करें अथवा  घटना की [रिपोर्ट](https://forms.gle/NRTkqQiquet821QT) करें।

- यदि वह व्यक्ति जो आपको परेशान कर रहा है, वो टीम में है, तो वे आपकी घटना को संभालने से खुद को दूर लेंगे। जितनी जल्दी हो सके हम जवाब देंगे।

- हम उत्पीड़न के शिकार लोगों की सुरक्षा के उद्देश्य से गोपनीयता अनुरोधों का सम्मान करेंगे। हम उनकी सकारात्मक सहमति के बिना उत्पीड़न पीड़ितों का नाम प्रकाशित नही करेंगे।

- सीखने और विकास उन्मुख परिवेश प्रदान करने के साथ-साथ कामिकी से जुड़े लोगों के व्यक्तिगत और कामिकी समुह की कार्यशाक्ति के हनन और अपव्यय से संरक्षण के लिए, हम किसी भी रिपोर्ट को अस्वीकार करने का अधिकार सुरक्षित रखते हैं जो गलत उद्देश्य से की गयी हो। बिना किसी प्रतिक्रिया के वैध आलोचना को दबाने के उद्देश्य से होने वाली रिपोर्टों को हटाया जा सकता है।

## प्रवर्तन दिशानिर्देश

- जो इस आचार संहिता के अनुरूप नहीं हैं, कामिकी अनुरक्षकों के पास उन टिप्पणियों को हटाने, संपादित करने, या अस्वीकार करने, कोड करने, और अन्य योगदान करने का अधिकार और उत्तरदायित्व है।

- सामुदायिक तौर पर एक निजी, लिखित चेतावनी, उल्लंघन की प्रकृति के बारे में स्पष्टता प्रदान के साथ संबन्धित व्यक्ति का व्यवहार अनुचित क्यों था इसकी एक व्याख्या दी जा सकती है । एक सार्वजनिक माफी का अनुरोध किया जा सकता है।

- यदि कोई प्रतिभागी उत्पीड़न या किसी अन्य गंभीर व्यवहार में संलग्न होता है, तो कामिकी टीम किसी भी तरह की कार्रवाई कर सकती है, जिसमें उस प्रतिभागी को सभी कामिकी स्थानों से निष्काषित किया जा सकता है और प्रतिभागी की पहचान अन्य कामिकी समूह  के सदस्यों या आम जनता के लिए उत्पीड़नकर्ता के रूप में होगी।

यह कोड संपूर्ण या पूर्ण नहीं है। यह एक सहयोगी, साझा परिवेश और लक्ष्यों की हमारी आम समझ को गढ़ने का काम करता है।
